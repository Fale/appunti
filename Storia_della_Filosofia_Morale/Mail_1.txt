Buongiorno Professore,
A seguito del suo passaggio al secondo capitolo del libro 'Totem e tabù' di Freud, e della mia conclusione della lettura del primo capitolo, mi si sono posti quattro quesiti che le pongo. Spero che il mezzo mail sia sufficiente, poiché nel suo orario di ricevimento ho, in modo sistematico, un'altra lezione.
Premetto che io l'edizione Newton del libro, ma che ho controllato anche sull'edizione che ha lei (un'altra ristampa, purtroppo) per controllare che le note fossero simili o riconducibili.
Nella quarta pagina del saggio, Freud cita un estratto dal testo di Frazer. Verso metà citazione, trovo la frase "[...] Nel caso, tuttavia, che essi riescano ad eludere la cattura per un certo tempo, l'offesa può essere perdonata. [...]". Questa frase mi ha stupito molto. La frase è il termine di un ragionamento di Frazer, quindi immagino che poi non la spieghi e anche Freud non la spiega. Quello che non capisco è il motivo per cui un'azione tanto punita in una popolazione possa essere 'ignorata' nel caso in cui si riesca a non farsi 'scoprire'. L'unica spiegazione che mi viene in mente è che se così avviene, probabilmente, le due  persone non hanno sviluppato un collegamento così forte tra loro che impedisca loro di avere rapporti 'normali' con le altre persone del loro ristretto gruppo. Se questo fosse vero, però, vorrebbe dire che questo tabù non ha altra punizione che non quella sociale, e che - in realtà - l'incesto è tollerato se non va a intaccare le relazioni sociali che gli interessati hanno i rapporto con le altre  persone che costituiscono la loro comunità.
Alla pagina successiva, trovo la frase: "[...] Si consideri peraltro che, in caso d'una sessualità al di là dei limiti matrimoniali, la consanguineità, e quindi la prevenzione dell'incesto, diverrebbe incerta al punto che si renderebbe necessario fondare il divieto in base diversa. [...]". Qui Freud sembra 'giustificare' la ricerca di di un sistema differente da quello 'classicamente familiare'. In realtà, Freud si sta appellando a delle ragioni 'straordinarie' per giustificare l'inserimento delle regole ordinarie. Io penso che questo non abbia una base logica, anche considerando che - in qualsiasi modo si definiscano famiglia, incesto, parentela - nel caso in cui un figlio sia di madre nota e padre non noto, il rischio di incesto è alto, poiché solo una delle tre parti (i due diretti  interessati e la società) sono a conoscenza del rapporto di parentela che le due persone posseggono. Inoltre, questo non sarebbe in sintonia con quanto concluso al primo punto, poiché in caso di incontro incestuoso di cui solo una parte è a conoscenza e che non si svolge all'interno delle mura domestiche, è facilmente paragonabile al rapporto ipotetico che l'interessato inconscio (la figlia) può avere con qualsiasi altro maschio della tribù/famiglia del suo padre biologico. L'unica spiegazione, a questo punto, potrebbe essere genetica, ma le spiegazioni genetiche vengono smontate da Freud.
Il terzo punto su cui ho dubbi è una nota (5 nella mia edizione, 6 in una ristampa della sua) che anche se la cito dopo il secondo punto, è una nota ad una frase presente tra la citazione del testo di Frazer e della frase che ho riportato poco più sopra. L'ultima frase della nota che trovo sul mio libo recita: "[...] Appunto questi effetti delle proibizioni totemiche permettono di concludere che l'eredità materna è più antica di quella paterna, dal momento che abbiamo motivo di ammettere che i divieti siano diretti sopratutto contro i desideri incestuosi del figlio. [...]". Freud parla come se fosse evidente che il rapporto incestuoso madre-figlio sia più frequente del rapporto incestuoso padre-figlia. Questo non viene giustificato da Freud, oppure io non l'ho trovato. A me sembrerebbe più logico pensare che il rapporto padre-figlia abbia più facilità a diventare incestuoso, poiché il padre ha sia forza emotiva sia fisica dalla sua parte, mentre la madre può solo contare sulla forza emotiva. Ovviamente, considerando un rapporto bilanciato, nel quale ci sia una parziale volontà da entrambe le parti ad avere rapporti incestuosi.
Il quarto punto è completamente slegato dal testo, ma attinente alla materia. Considerando tutte le possibilità d'incesto in una società che considera l'incesto come incesto all'interno della famiglia, solo la possibilità fratello-sorella non prevede un rapporto a-matrimoniale per almeno una delle due parti direttamente interessate. Se il problema dell'incesto, sia per le società totemiche sia con quelle basate sulle famiglie, è l'instabilità che questo crea all'interno dell'unità più piccola esistente per l'individuo (la famiglia), non si capisce perché dovrebbero essere vietati anche tutti gli altri rapporti con gli altri membri del totem appartenente al genitore che ha passato il totem. A questo punto la domanda che mi sorge spontanea è: "davvero un incesto ha più possibilità di rovinare i rapporti sociali di una persona più del tradimento?". Se così non fosse, nella maggior parte dei casi le due cose andrebbero di pari passo e vietarne uno presupporrebbe anche il divieto dell'altro e viceversa, quindi dovrebbero essere considerati assieme per un'analisi accurata. O sbaglio?
La ringrazio per il tempo che ha impiegato per leggere questa mail - che solo ora mi accorgo - avere dimensioni oltre a quelle inizialmente sperate. Nel caso lei considerasse meglio un'incontro frontale su questi quattro punti, proverò a trovare un modo per rendere l'incontro possibile.
La ringrazio,
Fabio Alessandro Locati
